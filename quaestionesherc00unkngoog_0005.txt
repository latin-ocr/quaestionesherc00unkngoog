In rebus linguae Graecae orthographicis quid praestantius uniceve
verum esset usque ad initium huius saeculi aut plane ignorabatur
aut solis e Byzantinorum codicibus vel grammaticorum veterum suf-
fragiis diiudicabatur. Deinde ut taceam de eis , quae ex ratione
metrica imprimis Angli eruerunt, titulorum copia quae iam in dies
amplior suppetebat paulatim adhibita est, unde largus fructus redun-
dare coepit. Interim innotuit tertia quasilinguae Graecae memoria,
eam dico quam papyri praebent variis locis solo ereptae. Et primum
quidem recuperata est philosophi cuiusdam Epicurei bybliotheca. Quicf
quid inter cineres legi potuit magnis temporum intervallis Academici
Neapolitani publici iuris fecerunt. Verum paulo post alio loco alius
scriptorum generis exempla inventa sunt, primusque Schow a. 1788
ad edendas papyros Aegyptiacas accessit. Aedes Herculanenses praeter
illas copias nil amplius quod quidem aetatem tulit servasse videntur,
Aegyptus vero quo magis explorata est eo maiora reddidit neque
acta solum publica privatave reperta, sed etiam historicorum orato-
rum poetarum libri singulis olim mortuis ut fati comites additi nunc
inter pretiosissimos bybliothecarum thensauros feruntur.

Sic quae antea tanti facta erat Herculanensis bybliotheca cessit
papyris Aegyptiacis, nunc omnium exspectatio ex Anglorum copiis
pendet, quarum ingens pars nondum aperta nedum exhausta est.
Tamen nonnulla quae ad res grammaticas spectant tractaturo papyri
Neapolitanae aptiores visae sunt, primum quod librarii huius byblio-
thecae immunes sunt a multis vitiis, quae Aegyptios scribas omnium
fere temporum infecerunt, deinde papyrorum Neapolitanarum infimus
est annus LXXIX p. Chr. n., ita ut temporis spatium ab altera parte
certe definitum sit, licet multae praecipue Epicuri papyri primo ante
Chr. n. saeculo sint tribuendae.

Neque de Herculanensibus neque de ceteris libris papyraceis ad-
huc exstitit diligens rerum grammaticarum conspectus.1) Et in hac
re libris Neapolitanis id maxime offecit, quod singula nimis dispersa
erant et saepe duorum testium fide concinnanda, quodque multa ut

 

1) De voluminibus Herculanensibus, si omittimus adnotationes Academi-
corum magna ex parte nugales, qnae satis superque explosae sunt, hi fere
aliquid attulerunt: AvBamberg ZfdG 18⁷4 13-16 ει--ῑ 10 κενότατον 21 ἑώρακα
26 εεεωμένοε (falso) 36 ἐμπιμπράναι GMeyer et sae ius FBlass in grammatica
linguae Graecae Sudhaus in indice grammatico {theton II avo—371 Schmid
Attic1smus hinc inde, ut II ιτ 22 23 26 28 29 31 33.

